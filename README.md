# Nederlandstalige PHP handleiding

## Over deze handleiding
Deze handleiding is bedoeld voor Nederlandstaligen die de *PHP programming language* willen leren. Het is bedoeld voor beginners, maar ook voor gevorderden die vooral kennis hebben gemaakt met het programmeer gedeelte.

In deze handleiding zul je niet alleen kennis gaan maken met PHP, maar ook *web development* in het algemeen. Dit houdt dus in dat er bijvoorbeeld gesproken gaat worden over servers en databases.

Deze handleiding is gebaseerd op **PHP 5.5**. In veel gevallen werkt het ook voor **PHP 5.4**. Een hogere PHP versie zal geen probleem moeten zijn om het te kunnen volgen.

Aangezien programmeren internationaal is - en in veel gevallen alleen te gebruiken in het Engels - zullen er veel Engelse termen voor komen. Meestal zijn het programmeer-specifieke termen, die zullen uiteraard ook uitgelegd worden.

### Help mee!
Iedereen kan meehelpen om deze handleiding te verbeteren, corrigeren en uit te breiden. De simpelste manier om mee te helpen is om een [nieuw issue](https://github.com/pedzed/Nederlandse-PHP-handleiding/issues) aan te maken en kort en krachtig uit te leggen wat er aan de hand is. Als iets onduidelijk is (en dus ook verbeterd kan worden), kan het bijvoorbeeld ook gemeld worden.

## Beginnen met PHP
Wat je op zijn minst nodig hebt om van start te kunnen gaan met programmeren is een **client**, een **web server** en de **PHP interpreter**. In de introductie wordt uitgelegd wat dat allemaal is en wordt er dieper op in gegaan.

Let op: verder in deze handleiding wordt er ook gebruik gemaakt van **databases**, dus het is handig als je ook een database hebt.

Om te *leren programmeren*, hoef je niet de introductie te volgen, maar de extra informatie die je zal opdoen, zal ervoor zorgen dat je op een andere en betere manier gaat denken, waardoor je eventueel betere code gaat schrijven en problemen beter gaat begrijpen.
