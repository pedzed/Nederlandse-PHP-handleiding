# Introductie - 2 - Web servers

Een server is simpel gezegd een computer [programma] dat zorgt dat er informatie geserveert kan worden naar andere computers. Zo zijn er verschillende type servers, zoals een **web server**, een **mail server** en een **file server**.

Een web server zorgt dus net als andere servers voor de infrastructuur tussen de server en de clients. Wat de verschillende type servers speciaal maken, zijn de manieren van communicatie.

## Communicatie
De werking van de onbeveiligde (maar meest voorkomende) protocol "HTTP" is zeer  simpel:
1. **De request:** de client vraagt een pagina op door middel van een Uniform Resource Locator (URL) zoals http://example.com.
2. **De response:** de server krijgt de request binnen, verwerkt het request en stuurt een reactie terug naar de client.

![Request/response](https://i.imgur.com/L6nGRtO.png)

Met de beveiligde HTTPS protocol is het net iets anders, maar met het zelfde idee in gedachten. Hierbij wordt ook gewoon de HTTP protocol gebruikt, maar met een extra laag van beveiliging: encryptie. Dit zorgt er onder andere voor dat - mits het goed ge√Ømplementeerd is - er niemand tussen de client en de server kan komen om informatie af te kunnen tappen. Dit kan van alles zijn. Van onschuldige katten foto's tot belangrijke zaken zoals wachtwoorden van bijvoorbeeld je bank. Dit noemt men een Man in the Middle (MITM) attack.

![MITM attack](https://i.imgur.com/KRKb6kM.png)

### HTTP request/response
Een voorbeeld request:
![Voorbeeld HTTP request](https://i.imgur.com/7JaGIUH.png)

Een voorbeeld response:
![Voorbeeld HTTP response](https://i.imgur.com/XTjlK1w.png)

Wanneer je een response krijgt, staat er bovenin de informatie over de pagina. Dit worden "headers" genoemd. Daaronder komt de informatie die gepresenteerd wordt aan de eindgebruikers. De meeste mensen denken dan bijvoorbeeld aan HTML. Dit wordt de "body" genoemd. Je browser verbergt de headers, omdat het de gemiddelde gebruiker natuurlijk niets zegt. Wel kun je met bepaalde tools zelf de request/response inspecteren.

Een HTTP request of response is niets bijzonders. Als je het over de headers hebt, kun je simpelweg zeggen dat het een taal is die de web servers spreken met de clients.

De "Content-Type" (in de header) bepaald wat voor soort content (inhoud) het is. Het kan bijvoorbeeld **text/plain** zijn, maar ook **text/html**. Zo heb je natuurlijk ook content types voor stylesheets, scripts, afbeeldingen, video's, etc.

## Bekende web servers
Er zijn een aantal web servers die je kunt gebruiken met PHP. Als je PHP download, krijg je zelfs een ingebouwde mini-servertje. Dit is alleen niet aangeraden om gebruikt te worden voor websites en web applicaties.

Andere bekende web servers zijn [Apache](https://httpd.apache.org/) en  [nginx](http://nginx.org/).
