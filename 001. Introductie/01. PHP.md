# Introductie - 1 - PHP: Hypertext Preprocessor

PHP kun je voor verschillende dingen gebruiken.
- Websites en web applicaties
- Command line scripting
- Desktop (GUI) applicaties

Websites en web applicaties schrijven is het meest voorkomende van de drie. In deze complete serie wordt er ook alleen gesproken over websites en web applicaties.


## Wat is PHP?
PHP is een server-side programmeertaal die bedoeld is om dynamische webpagina's te creëren. Dit betekent dus dat je een server *moet* hebben om het te laten werken. Hierop wordt nog dieper op in gegaan.

Dat iets dynamisch is, wilt bijvoorbeeld zeggen dat wanneer de client een pagina aanvraagt, dat de server die pagina op dat moment genereert op basis van gegevens die de server toegewezen krijgt. Dit kan van alles zijn. Denk maar aan formulieren die verstuurd worden en data die uit een database worden opgehaald.

## Server side & client side
In web development, wanneer je de term "client" hoort, wordt er bijna altijd verwezen naar je browser. Gelukkig worden browsers zo gemaakt dat je computer beschermd wordt: een client side programmeertaal kan niet zomaar bestanden van je computer verwijderen, tenzij je daar expliciet toestemming voor geeft. Denk hierbij bijvoorbeeld aan [Java's privileged applets](http://docs.oracle.com/javase/tutorial/deployment/applet/security.html).

PHP is een server side programmeertaal met centralisatie en veiligheid in gedachten.

> De client kan altijd gemanipuleerd worden.

Je moet het zo zien: via de client, kun je dingen toevoegen, lezen, aanpassen en verwijderen/blokkeren. De meest bekende vorm is waarschijnlijk dat je JavaScript kunt blokkeren. Server side scripts daarentegen niet. Jij kunt de server wel instructies geven om actie te ondernemen, maar je kunt het niet zelf doen.

Wat je hieruit moet halen is:
- Client mag je nooit vertrouwen: dit zorgt voor veiligheidslekken. Denk hierbij maar aan een log-in systeem: alle verwerkingen worden via de server uitgevoerd.
- Een server side programmeertaal zoals PHP kan geen client side programmeertaal zoals JavaScript vervangen: ieder heeft zijn eigen limieten.

Andere voorbeelden voor dingen die client side zijn: cache, local storage, cookies en assets (afbeeldingen, muziek, videos, stylesheets, documenten, etc.)

## Historie
PHP is ontworpen in 1994 door Rasmus Lerdorf, een senior softwareontwikkelaar bij IBM. Hij gebruikte de Perl programmeertaal als inspiratie.

PHP stond vroeger voor *Personal Home Page*, of eigenlijk zelfs *Personal Home Page/Forms Interpreter (PHP FI)*. Sinds PHP 3.0 is de betekenis een recursief acroniem geworden: *Hyper Text Preprocessor*. Deze naam geeft aan waar de taal meestal voor gebruikt wordt: informatie verwerken tot hyper text (HTML/XML). Sindsdien was het geen hobbyproject meer.

Op de dag van vandaag worden er op meer dan 70% van alle open web servers gebruik gemaakt van PHP. PHP is dus ook de meest gebruikte programmeertaal voor het world wide web.

Sinds PHP 5.0 werd PHP beschouwd als een "object-oriented capable programming language". In PHP 5.3 zijn er nog grote aanpassingen gekomen. In PHP 5.4 werden nieuwe onderdelen geïntroduceerd en zo gaat het maar door.

## OOP & procedural programming
Object geörienteerd programmeren (OOP) is een schrijfwijze. De meeste mensen schrijven gewoon procedureel simpelweg omdat dit in PHP langer bestaat en de neiging hiernaartoe groter is.

De één is niet per sé beter dan de ander, maar OOP wordt beschouwen als "cleaner" en makkelijker te hergebruiken. Mits je op de manier schrijft zoals het hoort, voorkom je met OOP bijvoorbeeld dat je stukjes code herhaalt, wat natuurlijk extra veel werk wordt als je het moet aanpassen. Uiteindelijk ligt het natuurlijk allemaal aan de programmeur zelf.

Een procedure is een reeks van instructies die wordt uitgevoerd.
