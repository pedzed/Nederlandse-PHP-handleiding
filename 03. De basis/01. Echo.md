# De basis - 1 - Echo

Heel simpel en kort gezegd: met `echo` kun je een stuk tekst weergeven. Zo'n stuk tekst noemt men een *string*. Hier wordt later nog verder op ingegaan.

De simpelste vorm van een echo is als volgt:

```php
echo 'Dit is een string.';
```

Als je het naast HTML zou laten zien, zou het er als volgt uit komen te zien:

```php
<!DOCTYPE html>
<html lang="nl">
    <head>
        <title>De basis - 1 - Echo</title>
    </head>
    <body>
        <?php

        echo 'Dit is een string.';

        ?>
    </body>
</html>
```

In dit geval is het totaal nutteloos om het te schrijven in PHP, want dit kan natuurlijk ook met HTML.

```html
<!DOCTYPE html>
<html lang="nl">
    <head>
        <title>De basis - 1 - Echo</title>
    </head>
    <body>
        Dit is een string.
    </body>
</html>
```

Maar wanneer dingen dynamisch gaan worden, zul je echt niet zonder PHP kunnen.

Net als HTML kun je ook aanhalingstekens gebruiken in plaats van apostroffen. Let er wel op dat dit niet altijd hetzelfde resultaat geeft. Het werkt namelijk een beetje anders. Bijvoorbeeld speciale tekens en speciale tekencombinaties worden anders geïnterpreteerd.

```php
echo 'Ik heb $2.\n';
echo "Ik heb $2.\n";
```

Naast `echo` heb je nog `print`, `printf`, `sprintf`, en dergelijke die hetzelfde doel hebben: een string laten weergeven, maar daar hoef je je op dit moment niet druk over te maken.

*Voor de officiële documentatie, zie: http://php.net/manual/en/function.echo.php*.
